Vaccinet dras tillbaka över hela världen bara månader efter att läkemedelsjätten för första gången i domstolshandlingar medgett att vaccinet i sällsynta fall kan ge biverkningar i form av bland annat blodproppar, skriver The Telegraph.
Enligt tillverkaren är dock beslutet att dra tillbaka vaccinet enbart marknadsmässigt. I ett uttalande skriver Astra Zeneca att det nu finns ett överskott av uppdaterade vacciner, vilket har lett till minskad efterfrågan för bolagets vaccin Vaxzevria.
2022 konstaterade en studie att Astra Zenecas vaccin ökade risken för en ovanlig blodpropp. Risken var 30 procent högre jämfört med Pfizers covidvaccin, skriver TT. Astra Zenecas vaccin pausades för de flesta åldersgrupper i Sverige av Folkhälsomyndigheten redan i mars 2021, efter misstänkta fall av blodpropp i kombination med låga nivåer av blodplättar (trombocytopeni) hos ett fåtal personer. I juli samma år beslutade myndigheten att helt fasa ut användandet av Astra Zenecas vaccin.
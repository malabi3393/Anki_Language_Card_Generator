“Varlığımdan haberdar bile değildi.
Justin Kohl'un olduğu yöne son kırk beş dakika içinde milyonuncu kez 
hızlıca bakış attım; o kadar güzeldi ki boğazım düğümlenmişti. Sanırım 
farklı bir kelime bulmam gerekiyordu. Erkek arkadaşlarım erkeklerin güzel 
olarak hitap edilmekten hoşlanmadıklarını söylemişti.
Ama kahretsin, güçlü yüz hatlarını, anlamlı kahverengi gözlerini tarif 
etmek için başka bir yol yoktu. Bugün beyz-bol şapkası takıyordu ama onun 
altında neler olduğunu biliyordum; dokununca yumuşak hissettiren ve 
parmaklarım arasında gezdirmek isteyeceğin türden gür, koyu renk saçlar.
Tecavüzden sonraki beş yılda, kalbim sadece iki adam için atmıştı.
İlki kıçıma tekmeyi vurmuştu.
Bu seferki ise beni görmüyordu.
Profesör Tolbert amfinin kürsüsünde artık Hayal Kırıklığı Konuşması olarak 
adlandırdığım şeyi yapıyordu. Altı haftada bu üçüncüsüydü.
Aman ne sürpriz, sınıfın yüzde yetmişi vizelerde C-veya daha aşağısını 
almıştı.”

“Ben mi? Çok yüksek bir puan almıştım. Vize kâğıdımdaki büyük daire içine 
alınmış kırmızı A!'yı gördüğüme şaşırmadım desem yalan söylemiş olurdum. 
Bütün yaptığım kâğıdı doldurmak için bitmek bilmez saçmalıklar dizisini 
karalamak olmuştu.
Felsefik Etik dersinin basit olması gerekiyordu. Eskiden öğreten profesör 
beyin gerektirmeyen, çoklu seçeneği olan testler dağıtırdı. Final ise 
ahlak çatışmalarını ve sizin ona karşı nasıl davranacağınızı içeren 
kişisel bir makaleden oluşurdu.
Ama sömestr başlamadan iki hafta önce Profesör Lane kalp krizinden öbür 
dünyayı boylamıştı. Temizlikçisinin onu banyo zemininde, çıplak bulduğunu 
duymuştum. Zavallı adam.
Şans bu ki, evet, bu kısım kesinlikle kinayeliydi, Pamela Tolbert, Lane'in 
dersini üstlenmek için gönüllü olmuştu. Briar Üniversitesi'nde yeniydi ve 
bağlantılar yapmanızı, materyal ile "bağlantıya" geçmenizi sağlayan 
cinsten bir profesördü. Eğer bu bir film olsaydı; kadın şehir okulunda 
belirip beş para etmez insanlara ilham vererek birden AK silahları bırakıp 
ellerine kalemleri almalarına sebep olan genç ve kararlı öğretmen olurdu. 
Filmin sonundaki akan yazılarda bütün çocukların Harvard veya onun gibi 
yerlere girdikleri açıklanırdı. Hilary Swank anında Oscar kazanırdı.
Ama bu bir film değildi ve Tolbert'm öğrencilerine verdiği tek ilham 
nefretti. Ve cidden neden kimsenin sınıfında başarılı olamadığmı 
anlayamıyordu.
Al sana bir ipucu; çünkü üstüne lisansüstü tezi yazabileceğin türde 
sorular soruyordu.

